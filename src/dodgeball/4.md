# De sprite naar links en rechts bewegen

We gaan nu de sprite laten bewegen door op de pijltjes te drukken.

## **Naar rechts bewegen**

Als we het rechterpijltje ingedrukt houden, willen we ervoor zorgen dat je personage naar rechts kijkt, een paar stappen naar rechts beweegt en van uiterlijk verandert.

Probeer jij de code te bouwen?

Als rechterpijltje is ingedrukt dan:

1. Het personage kijkt naar rechts (= Richt naar 90 graden)
2. Het personage beweegt 3 stappen
3. Het personage verandert van uiterlijk

Dit zal ik oneindig blijven herhalen zodat mijn personage dit niet 1 keer doet, maar altijd.

Toch liever even spieken? Kijk dan naar de code hieronder. Begrijp je wat het doet?

<pre class="blocks">
wanneer groene vlag wordt aangeklikt
herhaal
als < toets (pijltje rechts v) ingedrukt?> dan
  richt naar (90) graden
  neem (3) stappen
  volgend uiterlijk
</pre>

## **Naar links bewegen**

We bewegen nu al naar rechts, maar we willen natuurlijk dat ons personage ook naar links kan bewegen.

Bouw op dezelfde manier als hierboven een stukje code dat het personage naar links laat kijken, bewegen en van uiterlijk laat veranderen als het pijltje links is ingedrukt.

> Ook dit moet het personage **altijd** uitvoeren.
> Dit betekent dat hij dit dus niet 1 keer gaat uitvoeren, maar altijd opnieuw gaat herhalen zolang we het pijltje ingedrukt houden.
> zorg er dus voor dat je nieuwe **als-dan** blok in de **herhaal lus** staat.

**Staat je karakter op zijn kop als je hem naar links beweegt?**

1. Klik op het getal in het vakje *richting*.
2. Er komt dan een extra schermpje tevoorschijn. Klik daar op *links/rechts*

![In het venster zien we het woord richting en de eigenschap min 90. Een popup venster boven dat getal toont een cirkel met een pijl vanuit het midden naar links. Onder de cirkel staan twee pijltjes knoppen aangeduid.](../img/dodgeball-4.png)

[← Stap 3](3.html) [Stap 5 →](5.html)
