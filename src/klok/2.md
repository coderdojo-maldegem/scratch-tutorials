# De minutenwijzer

Maak een nieuwe sprite voor de minutenwijzer.
Je kan hiervoor een kopie maken van de sprite van de secondewijzer.

![Het uiterlijk van de minuten wijzer wordt bewerkt in vector modus.
Er zijn twee dingen aangeduid: rechts bovenaan is de knop met het pijltje om te kiezen, en ergens daaronder het gereedschap om een cirkel te tekenen.](../img/klok-2.png)

Het moet een lange en dikke wijzer worden.
Teken je misschien ook een cirkeltje in het middelpunt ?
Dat maakt het wat mooier.

De minutenwijzer draait op dezelfde manier als de secondewijzer.
Per minuut moet de minutenwijzer dus 6 graden draaien: `360 / 60 = 6`.
We willen echter dat de minutenwijzer niet iedere minuut verspringt van het ene streepje naar het andere, maar langzaam opschuift.
Elke seconde moet de wijzer een klein beetje verder staan.

De minutenwijzer heeft `60` seconden de tijd om van het ene streepje naar het andere te gaan.
Er zijn `60` zulke kleine streepjes op de cirkel.
Dat betekent dat er `6` graden tussen twee kleine streepjes is: `360 / 60 = 6` graden.
De minutenwijzer heeft dus `60` seconden de tijd om `6` graden af te leggen.
Dat betekent dat de minutenwijzer elke `10` seconde `1` graad mag verspringen:

`60 seconden / 6 graden = 10 seconden / 1 graad`

Volgende blokken heb je hiervoor nodig:

<code class="b">ga naar x: (0) y: (0)</code>
<code class="b">herhaal</code>
<code class="b">richt naar () graden</code>
<code class="b">wanneer groene vlag wordt aangeklikt</code>
<code class="b">(huidige [minuut v]) * (6)</code>
<code class="b">(huidige [seconde v]) / (10)</code>
<code class="b">(() + ())</code>

[← Stap 1](1.html) [Stap 3 →](3.html)
