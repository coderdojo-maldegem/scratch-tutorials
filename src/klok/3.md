# De uurwijzer

Maak een nieuwe sprite voor de uurwijzer door de sprite van de minutenwijzer te kopiëren.
Het uiterlijk moet nog een beetje aangepast worden om er een uurwijzer van te maken.

![Het uiterlijk van de uur wijzer wordt bewerkt in vector modus.
Rechts bovenaan is de knop met het pijltje om te kiezen aangeduid.](../img/klok-3.png)

Die is korter dan de minutenwijzer, en soms ook een beetje dikker.

De uurwijzer draait anders dan de secondewijzer of minutenwijzer.
Er zijn `2 x 12` uur in één dag.
Per halve dag (= `12` uur) draait de uurwijzer een volledige cirkel van `360` graden.
Per uur moet de wijzer dus `30` graden draaien: `360 / 12 = 30` graden.
Ook nu mag de uurwijzer niet om het uur verspringen van de ene lange streep naar de andere.
Elke minuut moet hij een klein beetje verder opschuiven.
De uurwijzer heeft `60` minuten de tijd om van de ene streep naar de andere te gaan.
Er zijn `12` zulke langere strepen op de cirkel.
Dat betekent dat er `30` graden tussen twee langere strepen zijn: `360 / 12 = 30` graden.
De uurwijzer heeft dus `60` minuten de tijd om `30` graden af te leggen.
Daarom moet de uurwijzer elke minuut `1/2` graad verspringen.

Volgende blokken heb je hiervoor nodig:

<code class="b">ga naar x: (0) y: (0)</code>
<code class="b">herhaal</code>
<code class="b">richt naar () graden</code>
<code class="b">wanneer groene vlag wordt aangeklikt</code>
<code class="b">(huidige [uur v]) * (30)</code>
<code class="b">(huidige [minuut v]) / (2)</code>
<code class="b">(() + ())</code>

[← Stap 2](2.html) [Stap 4 →](4.html)
