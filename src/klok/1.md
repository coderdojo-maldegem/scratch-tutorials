# De secondewijzer

We maken een lange, dunne wijzer voor de seconden.
Maak een nieuwe sprite en teken een rode, horizontale platte streep die begint in het midden.
Dat is onze wijzer.

> Druk terwijl je tekent de shift toets in om de lijn uit te lijnen.

![Het uiterlijk van de seconde wijzer wordt bewerkt.
Links is de knop met de schuine streep waarmee je lijnen kan trekken, bovenaan links kan je de kleur en de dikte van de lijn aanpassen.](../img/klok-1.1.png)

Op de afbeelding zie je links een knop met een schuine streep (onder de letter T).
Daarmee kan je een lijn beginnen tekenen.
Je kan bovenaan de dikte en kleur veranderen.

Op het canvas kan je zien waar het midden van je sprite is.
Rond dit punt gaat de sprite ronddraaien.
Je kan dat midden verplaatsen als het nodig is.

Open dan de informatie van je sprite en verander de naam in *secondewijzer*.
Rechts in het info paneel zie je een cirkeltje met een streep.
Als je daarmee de richting van de sprite verandert moet de wijzer mooi ronddraaien en in dezelfde richting staan.

![Het info paneel van de sprite met de richting op 62 graden.](../img/klok-1.2.png)

Nu gaan we de secondewijzer laten bewegen.
Dit doen we door in een lus aan de computer de huidige seconde op te vragen, en dan de wijzer onder de juiste hoek te zetten.

Een volledig toertje draaien is `360` graden.
Er zijn `60` seconden in een minuut.
Voor elke seconde moet de wijzer dus `360 / 60 = 6` graden gedraaid zijn.

Kan je dat allemaal voor elkaar krijgen met de blokken hieronder?

<code class="b">ga naar x: (0) y: (0)</code>
<code class="b">herhaal</code>
<code class="b">wanneer groene vlag wordt aangeklikt</code>
<code class="b">huidige [seconde v]</code>
<code class="b">(() * (6))</code>
<code class="b">richt naar () graden</code>

[Overzicht](index.html) [Stap 2 â†’](2.html)
